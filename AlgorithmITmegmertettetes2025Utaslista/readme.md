# Utaslista  
  
Különleges nyaralásra indulsz a családoddal. Nagybátyád egy hatalmas luxushajó kapitánya, aki meghívott titeket egy kéthetes (13 éjszaka) hajózásra.  
Még jóval a fizető utasok előtt megérkeztek a hajóhoz, nagybátyád kérte, hogy így legyen, hogy legyen egy kis ideje beszélgetni veletek. Miután elfoglaltátok a kabinotokat, felkísér titeket a hídra. Bence fiadnak nagyon tetszik minden, az egyik fiatal tiszt veszi pártfogásába miközben a kapitány lerendezi veletek a szükséges adminisztrációs lépéseket.  
Az asztalán egy hosszú nyomtatott lista hever, rajta rengeteg névvel.  
Formátuma egyszerű: utas neve, születési időpontja (év.hó.nap. formátumban), és az édesanyja neve; vesszőkkel elválasztva.  
-Ez az utaslistánk - bök a listára, miután látja, hogy megakadt rajta a szemed -, az átlagosnál több a fiatal, szerintem remek lesz a hangulat.  
-Már csak azért is garantált a jó hangulat - folytatja a kapitány mert az út minden estéjén legalább egy utas születésnapját ünnepelhetjük, holnap pedig 4 utasét is!  
A hajó indulását a legfelső fedélzetről figyelitek. A korlátnál már nincs hely, de Bence befurakszik egy csapat gyerek közé. Már rászólnál, amikor a mellettük álló idősebb néni rád mosolyog:  
-Hagyja csak, ahol tíz gyerek elfér, ott a tizenegyedik is elfér - mondja. Ők itt az unokáim. A három lányom itt van a hajón, és magukkal hozták az összes gyereküket - mind a 10 unokámat. Azt hiszem, ez lesz életem legjobb utazása.  
-Az biztos, hogy nem lesz unalmas - válaszolod.  
-Azt sajnálom csak, hogy a saját korosztályomból nincsenek annyian a hajón. Olvastam valahol, hogy legjobban akkor tud két ember beszélgetni, ha legfeljebb 2 év korkülönbség van köztük. Attól tartok, ilyen tekintetben itt a hajón nem én vagyok a legszerencsésebb.  
  
1. Az év melyik napján indul a hajó?  
2. Ki a legszerencsésebb a hajón a néni definíciója szerint: ki az akinek a legtöbb legfeljebb 2 évvel idősebb / fiatalabb utastársa van a hajón?  
3. Hogy hívják a nénit akivel beszélgettél?  
